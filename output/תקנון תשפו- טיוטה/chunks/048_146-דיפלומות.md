---
checksum: 57aaf85af71f8f91b37c0261753211042e454229df8794940a0bc59eac7b0531
id: 48
level: 1
title: 14.6 דיפלומות
token_count: 264
---
## 14.6 דיפלומות

כל תלמיד אשר סיים את לימודיו וסגר את התואר יקבל דיפלומה.

14.6.1 הדיפלומה תכלול בין היתר את שם הפקולטה/פקולטות, תואר, סוג תואר והחוג בהם התלמיד מקבל את התואר.

14.6.2 על הדיפלומה יהיה חתום דיקן הפקולטה בה למד התלמיד. תלמיד שלמד במסגרת דו חוגית- דו פקולטאית יקבל דיפלומה חתומה על ידי דיקני שתי הפקולטות.

14.6.3 תלמידי תעודת הוראה יקבלו דיפלומה אשר מציינת את תחום ההוראה שלמדו.

14.6.4. תלמיד שלמד חוג לאחר תואר יקבל תעודה נוספת עליה ייכתב "חוג לאחר תואר".

14.6.5 תלמיד שלמד במקביל תכנית חד חוגית עם חוג נוסף במתכונת דו חוגית יקבל תעודה אחת עליה יופיעו שני החוגים (תואר בוגר בחוג החד- חוגי ובחוג האחר במתכונת דו-חוגית).

# 15. אישורי לימודים וגיליון ציונים מסוגים שונים

באוניברסיטה ניתן לקבל מספר סוגי  "תדפיס ציונים" (record of studies):

* תדפיס ציונים סופי  בעברית ואנגלית.
* תדפיס ציונים שנתי בעברית ואנגלית.

אישורים ותדפיסים יינתנו אך ורק לתלמידים שהסדירו את התחייבויותיהם הכספיות לאוניברסיטה. האישורים יינתנו בתוך שבועיים מיום הגשת הבקשה. לתלמידים שסיימו את לימודיהם לפני 20 שנים או יותר, יינתנו האישורים בתוך 4 שבועות מיום הבקשה.


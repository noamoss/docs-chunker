---
checksum: dbcd45cb9c46fa515964cb7395430d5169ce722ee5bf793e278eba9ad291faab
id: 10
level: 2
title: 2.4. **"דוקטור לרפואה" (M.D.) ו"דוקטור לרפואת שיניים" (D.M.D)**
token_count: 243
---
## 2.4. **"דוקטור לרפואה" (M.D.) ו"דוקטור לרפואת שיניים" (D.M.D)**

לימודי רפואה ורפואת שיניים נמשכים שש שנים. בביה"ס לרפואה חייב סטודנט להשלים גם שנת עבודה מעשית (סטאז') לאחר תום 6 שנות הלימוד.

## 2.5.  **"דוקטור לרפואה וטרינרית" (D.V.M.)**

הלימודים מיועדים למועמדים בעלי תואר בוגר בתחום מדעי החיים (פירוט נוסף ראה ב"מדריך לנרשם").  לימודי רפואה וטרינרית במסגרת בי"ס לרפואה וטרינרית בפקולטה למדעי החקלאות, מזון ואיכות הסביבה נמשכים 4 שנים.

## 2.6 "דוקטור לרוקחות קלינית" (Pharm.D.)

הלימודים מיועדים למועמדים בעלי תואר בוגר ברוקחות או בכימיה או בתחומים קרובים (פירוט נוסף ראה ב"מדריך לנרשם"). לימודים לתואר דוקטור לרוקחות קלינית מתקיימים במסגרת בית הספר לרוקחות בפקולטה לרפואה ונמשכים 3 שנים.

## **2.7 לימודי "תעודה" (Diploma)**

לימודי תעודה מיועדים לבעלי תואר ראשון. יוצאים מכלל זה לימודי תעודת ההוראה, לימודי התעודה בסטטיסטיקה ולימודי תעודה בעריכת לשון, שניתן להתחיל אותם במהלך לימודי התואר הראשון. הלימודים נמשכים שנה או שנתיים, לפי סוג התעודה (פירוט בשנתונים).


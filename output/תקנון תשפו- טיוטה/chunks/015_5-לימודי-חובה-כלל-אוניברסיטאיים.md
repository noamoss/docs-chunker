---
checksum: bbbd0491e76475b4193cc12780d383c828ff5978ed6a84fdda49d8ab48a8da06
id: 15
level: 1
title: 5.   לימודי חובה כלל-אוניברסיטאיים
token_count: 270
---
# 5.   לימודי חובה כלל-אוניברסיטאיים

## 5.1  **לימודי עברית**

ידיעת השפה העברית היא דרישה בסיסית מכל תלמיד באוניברסיטה העברית. תלמידים מחו"ל ותלמידים בעלי תעודת בגרות לא-ישראלית, וכן מועמדים בעלי תעודת בגרות ישראלית אשר סיימו ביה"ס תיכון ששפת ההוראה בו אינה עברית, חייבים להוכיח ידיעה מספקת בעברית, כדי להתקבל ללימודים מן המניין באוניברסיטה. אם יוכיחו שליטה טובה מאוד בשפה, יהיו פטורים מלימודי עברית, ואם לא כן, יחויבו להשתתף בשיעורי עברית במשך שנת הלימודים הראשונה שלהם, על מנת להגיע לרמת "פטור". תלמידים שעמדו בהצלחה ב"בחינה הירושלמית" הנערכת בחו"ל פטורים מלימודי עברית. כמו כן, פטורים תלמידים הלומדים בתכניות המוגדרות "תכניות באנגלית" ותלמידים שלימודי הבוגר שלהם לא בשפה העברית ולומדים כעת בתוכניות למוסמך שניתן לסיימן באנגלית.

5.1.1  תלמיד לתואר בוגר לא יתקבל לשנת לימודיו השנייה לפני שקיבל פטור בלימודי העברית. קבלת הפטור מותנית בעמידה בהצלחה בקורס עלמ"א ב' (עברית למטרות אקדמיות ב')

ניתן לעמוד בדרישת העברית גם ע"י בחינת יע"ל/ יע"ל נט.

מידע אודות דרישות החוגים השונים וסף הקבלה מפורטים באתר של מדור קבלת תלמידים.

נהלי לימודי העברית וכללי קבלת הפטור מפורטים**בנספח ו'**


---
checksum: 848b13d6d42363ce1c58e576bdee71eff7ca0c1e40e1967fc9ff0beb43efa604
id: 58
level: 2
title: 19.1 סטודנט רשאי לערער על ציון בבחינה, במטלה אקדמית או בקורס
token_count: 287
---
## 19.1 סטודנט רשאי לערער על ציון בבחינה, במטלה אקדמית או בקורס

(ראה גם סעיפים 7.10 ו- 8.5)

19.1.1

הערעור יוגש למורה או לסמכות האקדמית אשר העניקה את הציון, ללא ציון שמו של התלמיד המערער.

19.1.2 תלמיד רשאי לעיין בבחינה, בעבודה וכו' לפני הגשת הערעור.

19.1.3 הערעור ינומק ויוגש תוך 3 ימי עסקים מיום פרסום מחברת הבחינה.19.1.4 תשובת המורה על הערעור הנה סופית למעט במקרים של חריגה מנהלי האוניברסיטה (פניה על פי סעיף 19.2 להלן) וטענות על אפליה, התנכלות או שיקולים פסולים או זרים במתן הציון (פניה על פי סעיף 19.4 להלן). עם זאת, ניתן להגיש ערעור לראש החוג בנוגע לתכנים לימודיים, ובתנאי שהוצגו נתונים, מקורות מהספרות, חומר לימוד וכו' התומכים בטענה על טעות שארעה בבדיקת שאלה בבחינה. ראש החוג יוכל להשיב בעצמו על הערעור או להיעזר בבר-סמכא נוסף.

## 19.2 תלונה על חריגה מנהלי הוראה ולימודים

19.2.1 התלונה תוגש בכתב לגורם שחרג לדעתו של התלמיד מהנהלים האוניברסיטאיים או הפקולטטיים (כגון, מורה, ראש חוג, מזכירות הוראה).

אם יראה לנכון, יוכל התלמיד להפנות את תלונתו ישירות לגורם האחראי על מושא התלונה.

19.2.2 תשובת הגורם ניתנת לערעור בפני בעל התפקיד או הרשות הממונה על הסמכות אליה פנה התלמיד וזאת בסדר הבא: ראש החוג, ועדת ההוראה, דיקן הפקולטה, יו"ר ועדת נה"ל.

